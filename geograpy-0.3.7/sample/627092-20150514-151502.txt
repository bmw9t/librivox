Dat kan ik het beste uitleggen aan de hand van een voorbeeld.

In de oorspronkelijke tekst:
Quote:En tegelijk ontvouwde hij zorgvuldig op zijne tafel een stuk perkament,10 duim lang en 6 duim breed, waarop in dwarse lijnen onverklaarbareteekens stonden.Wij voegen een nauwkeurig fac-simile er van hiernevens.Ik stel er prijs op om die zonderlinge teekens te doen kennen, wantdoor hen werden professor Lidenbrock en zijn neef aangezet om denvreemdsten tocht der negentiende eeuw te ondernemen.De professor beschouwde eenige oogenblikken deze rij letters;vervolgens zeide hij zijn bril afnemende...Daar wil ik van maken:Quote:En tegelijk ontvouwde hij zorgvuldig op zijne tafel een stuk perkament, 10 duim lang en 6 duim breed, waarop in dwarse lijnen onverklaarbare teekens stonden; zonderlinge teekens, door welke professor Lidenbrocken zijn neef aangezet werden om den vreemdsten tocht der negentiendeeeuw te ondernemen.De professor beschouwde eenige oogenblikken deze rij letters; vervolgens zeide hij zijn bril afnemende...

Ik zal even uitleggen waarom ik dit wil doen. Toen ik de tekst voor het eerst zag, vroeg ik me al af op welke wijze je die schriften en tabellen het beste kon voorlezen. Omdat ik geen idee had, ben ik gaan luisteren naar de Engelstalige versie. Daar worden de tabellen trouw voorgelezen, maar ze duren uren en ik zie niet in dat ze (op die manier) bijdragen aan de beluisterbaarheid van het boek. In één geval irriteerde het zelfs enorm.

Toen heb ik gekeken hoe het zou klinken als ik de afbeeldingen en tabellen zou weglaten en daarvoor in de plaats een mededeling zou doen in de geest van: 'afbeelding weggelaten'. Ook dat bevredigde mij niet.

Toen heb ik gekeken of weglaten en de tekst aanpassen beter zou zijn.

Je begrijpt, mijn voorkeur gaat uit naar het laatste. Ik denk dat ik het verhaal volledig in takt laat, met deze aanpassingen.

Ik sta overigens altijd open voor argumenten. Ik ben heel goed te overtuigen van andere standpunten, dus als jij het anders ziet, laat het me aub weten!

Bart